<h1>Wat is een studentenvertegenwoordiger?</h1>

<p>Als studentenvertegenwoordiger laat je enerzijds het bestuur voelen wat er bij de studenten leeft, maar het biedt jou anderzijds ook de kans om mee richting te geven aan de toekomst van de EhB. Je leert er bovendien onderhandelen, in dialoog gaan en deelnemen aan besluitvorming.
</p>
<p>Wil je een mandaat als studentenvertegenwoordiger, dan stel je je kandidaat voor de Studentenraad. Deze raad behandelt onderwijs- en studentgerichte onderwerpen. Zo komt onder meer de onderwijs- en examenregeling en de evaluatie van docenten aan bod.</p>
<p>De Studentenraad kan ook op eigen initiatief adviezen uitbrengen, die dan besproken worden in de andere raden van de hogeschool. De Studentenraad telt 24 leden die jaarlijks verkozen worden (4 studenten per departement / School of Arts).</p>
<p>Daarnaast zetelen studenten ook in:</p>
<ul>
    <li>De Raad van Toezicht</li>
    <li>De Departementsraad</li>
    <li>STUVO-Raad</li>
    <li>UAB-Studentenraad (Universitaire Associatie Brussel)</li>
</ul>
<p>Het is de studentenraad die onder de verkozenen de studentenvertegenwoordigers aanduidt die zullen zetelen in de Raad van Toezicht, de departementsraden, Raden van de Schools of Arts, STUVO-Raad en studentenraad UAB.
</p>
<p>
    Wil je meer weten over de verschillende raden van de EhB? We vertellen je graag in enkele punten hoe elke raad is samengesteld en wat de bevoegdheden zijn.
</p>